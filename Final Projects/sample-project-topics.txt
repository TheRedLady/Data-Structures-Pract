Проекти за предмет СДП

1. Стеков калкулатор
Да се реализира стеков калкулатор, който да може да изпълнява следния набор от
-аритметични операции - +,-,*,/,
-стандартни функции - sin, cos, exp, log (натурален), sqrt
-командите
	pop - премахва елемент от върха на стек
clear - изтрива стек
= - извежда върха на стека
show - извежда стека
help - извежда help съобщение
quit - приключва изпълнението на програмата

2. Симулация на полети в летище
Малко летище има само 1 писта. Във всяка единица от време само един самолет може да кацне или излети. Също така в даден момент от време пистата е или празна, или самолет излита/каца. Възможно е няколко самолета да чакат за кацане/излитане. Да се напише програма, която симулира поведението на летището. За целта да се използват 2 опашки - за кацащи и излитащи самолети, в които самолетите изчакват. След получаване на заявка от самолет за кацане/излитане, симулацията обработва самолета от главата на опашката за кацане и само ако тя е празна, позволява на самолет да излети. Симулацията трябва да работи за период от време N. В края на изпълнението си, програмата да изведе информация за:
-брой излетели самолети
-брой кацнали самолети
-средно време за чакане на кацане
-брой чакащи кацане/излитане самолети

3. Симулация на опашка в банка
Целта на тази симулация е да изгради представа у управителя на банка за ефективността на обслужването на случайно пристигащи в банката клиенти от определен брой касиери, както и за броя и времето за обслужване на клиенти от всеки касиер.
Когато клиент пристига в банката и всички касиери са заети, той се нарежда на опашката, като получава уникален номер, съвпадащ с минутата на пристигането му (от едно до МАХ). Приемаме, че за 1 минута пристига не повече от 1 клиент. 
Да се напише програма, която симулира обслужването на опашка от клиенти за интервал от време между 200 и 500 минути (случайно избран интервал при стартиране). Броят касиери е между 3 и 10 (случайно избран при стартиране). Клиенти постъпват в случайно избрани интервали от време, техният брой е случаен и се избира при стартиране на програмата. Времето за обслужване на всеки клиент също е случайно.
В края на изпълнението на програмата да се изведе статистика за:
	-общ брой обслужени клиенти
	-брой обслужени клиенти от всеки касиер
	-средно време за чакане в опашката
	-средна дължина на опашката
	-максимална дължина на опашката

4. Текстов редактор
Да се напише програма, която представлява конзолен текстов едитор. Като основни структури от данни да се използват текстов файл и линеен, едносвързан списък. Едиторът трябва да обработва линии с дължина до 80 символа чрез следните команди:
	-IN - insert, командата трябва да е последвана от последователност от линии, завършваща с //, въвежда новите линии непосредствено след текущата линия
	-DE - delete, изтрива текущата линия, следващата поред става текуща
	-MO - move, командата трябва да бъде последвана от цяло число (положително или отрицателно), позиционира курсора на нова текуща линия преди/след настоящата. След изпълнение извежда новата текуща линия
	-LA - list all, командата извежда съдържанието на файла от текущата линия до края
	-EX - exit, командата трябва да бъде последвана от поредица символи за име на файл, записва текущото съдържание на едитора в съответния файл и излиза от програмата

5. Алгоритъм на Хъфман за компресия на данни
Да се напише програма за архивиране на текстови файлове посредством алгоритъма на Хъфман за компресиране (виж Wikipedia)
